# ML-project

Studiați, din punct de vedere teoretic și experimental, gradul de adaptare/adecvare al algoritmilor studiați până acum
în raport cu problema de clasificare a email-urilor spam pentru setul de date Ling-Spam:
http://www.aueb.gr/users/ion/data/lingspam_public.tar.gz.

Cerințe:  
- Înțelegeți setul de date (care sunt atributele, etichetele, cum le extrageți din reprezentarea textuală) — este necesar
ca această cerință să fie, pe scurt, documentată sub forma procesării datelor înainte de introducerea în algoritm.
Mesajele de tip spam conțin acest indiciu în titlul fișierului (sub forma prefixului “spm”). Utilizați, în cele ce
urmează, 9 foldere (de la part1 la part9) pentru antrenare și păstrați câte unul pentru testare (cel intitulat part10), 
din fiecare dintre categoriile lemn, bare, stop, lemn_stop.
- Selectați și implementați un algoritm, dintre cei învățați, pe care îl considerați adecvat rezolvării acestei 
probleme.
- Justificați într-un raport LaTeX alegerea făcută, din punct de vedere teoretic și experimental, atât în mod
individual, cât și prin comparație cu ceilalți algoritmi candidați la tipul de problemă studiată.
- Implementați strategia de cross-validare Leave-One-Out și atașați raportului un grafic care să ilustreze statistic
rezultatele.
- Adăugați la raport un grafic care să dovedească performanța algoritmului vostru pe setul de date de testare, din
punct de vedere al acurateții obținute. Acuratețea obținută trebuie să fie relevantă, moderat mai bună decât orice
strategie trivială (dat cu banul sau ales mereu aceeași clasa). Dacă ați testat mai mulți algoritmi, includeți grafice
comparative, atât prin raportare la această cerință, cât și la cea precedentă.
- Explicați și alte detalii ale experimentului care vi se par relevante, în cuvinte sau în mod grafic.
Puteți cerceta și variante îmbunătățite față de varianta clasică a algoritmului, studiată la seminar, spre a le
implementa și a spori acuratețea.
